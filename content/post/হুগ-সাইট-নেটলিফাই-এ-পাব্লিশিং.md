---
title: "Hugo সাইট নেটলিফাই এ পাব্লিশিং"
date: 2020-08-06T20:00:01+06:00
draft: true
tags: []
categories: ["Hugo : স্ট্যাটিক সাইট জেনারেটর"]
---

[HUGO ব্যবহার করে ব্লগসাইট তৈরি](/post/hugo-deye-blogsite-toiri/) - এই লিখাটিতে হুগো দিয়ে সাইট তৈরির মৌলিক বিষয় নিয়ে আলোচনা করেছিলাম। সাইট যেহেতু শুধু হার্ডডিস্কে রেখে দেওয়ার জিনিস নয় তাই তৈরির সাথে সাথে সেটি পাবলিশ করাও জরুরি একটি কাজ। হুগো সাইট প্রায় সব ধরণের সার্ভারে হোস্ট করা সম্ভব। এই আর্টিকেলে আমি নেটলিফাই ব্যবহার করে হোস্ট করব। সেজন্য আমাদের দরকার  git, github সম্পর্কে বেসিক ধারণা। একই সাথে আপনার পিসিতে  Git ইন্সটল থাকতে হবে। Git ডাউনলোড করা যাবে git-scm.org সাইট থেকে। আর ইন্সটল করা অন্যান্য সফটওয়্যারের মতই।

## রিপোজিটরি তৈরি
প্রথমে আপনার সাইট ফোল্ডারটির পাথ সংগ্রহ করুন। আমার আগের লিখাটিতে আমি `hello-world` নামে সাইট তৈরি করেছিলাম এবং পাথ ছিলো `E:\blog-content\hello-world`। এবার ফোল্ডারটিতে প্রবেশ করার জন্য টার্মিনাল খুলে লিখুন `cd site-folder-path` (site-folder-path এর স্থানে আপনার সাইট ফোল্ডারএর পাথ দিন) এবং এন্টার চাপুন। আপনি আপনার সাইট ফোল্ডারে প্রবেশ করবেন। এবার নিশ্চিত হয়ে নিন যে আপনার সাইট পাবলিশ করার অবস্থায় আছে। যেমন - পোস্টগুলোতে  `draft: false` করা আছে কিনা, টাইটেল ঠিক আছে কিনা ইত্যাদি। পোস্টগুলোতে  `draft: true` করা থাকলে পোস্টগুলো ইউজার দেখতে পারবে না।

পরের কাজটি হলো - `netlify.toml` ফাইল তৈরি করা। টার্মিনালে লিখুন `touch netlify.toml`এবং এন্টার চাপুন। সাইট ফোল্ডারে netlify.toml নামে একটি নতুন ফাইল তৈরি হবে। ফাইলটি কোন এডিটরে ওপেন করে নিচের কোডটি কপি পেস্ট করুন। `HUGO_VERSION = "0.74.2"` এ আপনার হুগো ভার্সন দিন। আমার আগের লিখাটিতে ভার্সন জানার কৌশল দেখানো হয়েছে।

```toml
[build]
  publish = "public"
  command = "hugo"
  
[context.production.environment]
  HUGO_VERSION = "0.74.2"
```

এবার আমাদের রিপজিটরি তৈরির পালা। টার্মিনালে গিয়ে পর্যায়ক্রমে নিচের কমান্ডগুলো রান করুন -

```
git init
```

```
git add .
```

```
git commit -m "initial commit"
```
initial commit এর স্থানে আপনি আপনার মত যা খুশি লিখতে পারেন।

## Github এ রিপজিটরি হোস্ট করা
github.com এ গিয়ে অ্যাকাউন্ট তৈরি করে নিন।